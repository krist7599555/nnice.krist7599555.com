---
slug = "learning-within-mind"
title = "ทำไมต้องใช้จิตเรียน"
titlePrev = "การเรียนรู้ด้วยจิต"
tags = ["ข้อธรรม"]
---

:::member
น้องไนซ์เมตตาผมอีกคำถาม ทำไมเวลาเรียนต้องใช้จิต
เรียน อย่างน้องไนซ์ทำไมถึงสอนกันทางจิตแต่ทางกายไม่แสดงตัวตนออก
มาจริงๆ เหมือนใส่หน้ากากเข้าหากัน ถ้าเรามองด้วยจิตจะเห็นเป็นเจ้ากรรม
นายเวรหรือเทวดามาช่วย ทำไมไม่ใช้กาย พูดบอกตรงๆ ต้องให้เราใช้จิต
เข้าไปเรารู้เองทั้งที่กายก็บอกเหตุการณ์มาได้เลย ทำไมถึงไม่พูด เจ้ากรรม
นายเวรเราก็เห็นดันมาทำดีกับเรา เทวดามาช่วยแต่ดันไม่พูดไม่แนะนำตรงๆ
ต้องรู้ด้วยจิต เหมือนทางโลกไปอย่างเล่นละครใส่กันทั้งที่ความจริงเป็น
อีกอย่าง
:::

:::nice
ศิษย์แห่งเราจงฟังเราเถิด จิตที่เป็นทุกข์และหาทางลงด้วยวิธี
เช่นนี้ ยิ่งทำให้ปัญญาที่เคยสั่งสมมาด้อยค่าลง ท่านย่อมรู้เหตุผลที่แท้จริง
คืออะไร อย่าใช้วิธีปิดกั้นตนเองเลย การที่จิตไม่พัฒนาขึ้นมากกว่าเดิม
เพียงเพราะติดด้วยเหตุแห่งนี้มามากกว่า 1 ภพชาติ

หากท่านพิจารณาท่านย่อมรู้ว่า การดับของจิตและกายสังขาร
ย่อมแตกต่างกัน

กายสังขารเมื่อดับแล้วจะเหลือเพียงธุลีดิน แต่จิตนั้นมิอาจจะ
ดับได้เสมือนกายสังขาร จิตจะไม่มีคำว่าดับสูญ เมื่อเป็นเช่นนี้แล้ว ทั้งบุญ
สัมพันธ์ และกรรมสัมพันธ์ จึงส่งต่อที่ดวงจิต มิใช่กายสังขาร

ซึ่งตรงนี้เราไม่ไปก้าวล้ำถึงสภาวะนิพพาน เพราะเป็นการดับ
ในรูปแบบที่แตกต่างกัน
:::
