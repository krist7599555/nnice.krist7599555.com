---
slug = "lightbulb"
title = "หลอดไฟขุ่นมัวด้วยฝุ่นละออง"
titlePrev = "การพิจารณา หลอดไฟแม้มีแสงสว่าง ให้มองเห็น แต่อาจขุ่นมัวได้ด้วยฝุ่นละออง"
tags = ["ข้อธรรม"]
---


หลอดไฟแม้มีแสงสว่างให้มองเห็น แต่อาจขุ่นมัวได้ด้วยฝุ่นละออง
และซากแมลงที่บินเข้ามาเกาะเกี่ยวติดแน่น หากแม้เมื่อเรามีความต้องการ
ให้หลอดฟกลับปส่องสว่างดังเดิมเราก็ต้องชะล้างทำความสะอาดเสียก่อน
การปล่อยให้ความขุ่นมัวยังคงปกปิดความสว่างไว้แสงไฟย่อมลดความสว่าง
ลงไปเรื่อย ๆ และมืดมิดไปในที่สุด

เปรียบเทียบได้กับสภาวะจิตของเราหากเมื่อเราปล่อยให้อารมณ์ปรุง
แต่งจิตแล้วจิตก็สั่งกายสังขาร ให้ทำไปตามอารมณ์ปรุงแต่งนั้นตลอดเวลา
โดยมิได้หยุดจิตเพื่อคิดพิจารณา ถึงอารมณ์ดีชั่วทุกข์สุขที่พอกพูนเกาะเกี่ยวจิต จิตจึงถูกอารมณ์ทับถมทวีคูณมากขึ้นเรื่อยๆ จนแทบจะมองหาจิตเดิม
ไม่เจอ สุดท้ายเมื่อจิตแยกจากกายสังขารไป ก็ต้องไปเสวยภพภูมิต่างๆ ตาม
แต่สภาวะจิตที่สั่งสมไว้ มีที่เป็นไปได้ในช่องทางที่จะกล่าวนี้คือ

การไปเสวยทุกข์ในนรก คือสภาวะที่ไม่สามารถเปลี่ยนแปลงอะไรได้เลย
มีเพียงทุกข์เพียงสิ่งเดียวที่ได้รับ เป็นสภาวะของการรับกรรมชั่วที่ตนทำไว้
เสมือนหลอดไฟที่พังไปแล้ว ซ่อมใหม่ไม่ได้

การไปเกิดเป็นสัตว์ คือสภาวะที่จิตก่อนนั้น ยังรู้ดีรู้ชั่วได้บ้างเป็นครั้ง
คราว หากแต่ปล่อยจิตไปในทางต่ำคือชั่วมากกว่าเมื่อเสวยทุกข์ ในสภาว
นี้จึงอาจมีสุขได้บ้างตามกำลังที่มี แต่ก็แบบริบหรี่หาได้รู้จักในสุขนั้นมากนัก
เนื่องด้วยความไม่รู้อันเป็นปกติของสังขารสัตว์ จึงเปรียบได้กับหลอดไฟที่
ติดๆ ดับๆ

สุดท้ายการเสวยสุขในชั้น เทพเทวดา อินทร์ พรหม ย่อมมีสุข ได้เสพ
เพียงอย่างเดียวอันเป็นกำลังของสภาวะนี้ เสวยสุขจนหมดสุขนั่นแลจึงจักได้
มีโอกาสมาเริ่มต้นใหม่

เริ่มต้นของการสร้างภพภูมิใหม่ในชั้นของมนุษย์อันเป็นจุดเริ่มต้น
ของการเลือก คือเลือกที่จะเป็นไปในทิศทางใด จะสั่งสมปัญญา หรือสั่งสม
อวิชชาความไม่รู้ ก็ขึ้นอยู่กับกำลังกรรมดีที่มี หรือกำลังกรรมชั่วที่เคยทำใน
อดีต โดยบวกกำลังความตื่นรู้ในจิตปัจจุบัน... จึงเปรียบเสมือนหนึ่งการ
เปลี่ยนหลอดไฟใหม่ที่กล่าวไว้นั้นเอง
