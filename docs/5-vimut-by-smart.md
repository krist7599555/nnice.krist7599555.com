---
slug = "vimut-by-smarti"
title = "หลุดพ้นด้วยฌาน"
titlePrev = "วิมุตติ คือ การหลุดพ้น"
tags = ["ข้อธรรม"]
---

:::member
ขออนุญาตสอบถามน้องไนซ์ครับ ผมได้ปฏิบัติมานาน
แล้ว ในด้านสมถะ มากกว่า แต่ที่ผ่านมาน่าจะได้เจโตวิมุติบางขณะ แต่ยัง
ไม่สามารถไปทางวิปัสสนาได้ วันนี้ ตอนเช้าได้เข้าสมาธิ เมื่อจิตรวมอย่าง
ดีแล้ว ด้วยการพิจารณาร่างกายในท่านั่งพิจารณาทบทวนไปมาหลายครั้ง
พร้อมกับการสลับดูลมหายใจเข้า-ออก อย่างสม่ำเสมอ ก็รู้ในจิตว่าเป็น
ปัญญาวิมุติแล้วมิใช่รู้แต่เจโตวิมุติอย่างเดียวจึงได้เข้าใจในสภาวะธรรมดีขึ้น
มาก จึงอยากเรียนน้องไนซ์ว่า ที่รู้แบบนี้เป็นสภาวะที่ถูกต้องแล้วยังครับ
เพราะปฏิบัติแล้วทำให้ตนเองปลอดโปร่งดี เหมือนจะเป็นการง่ายทางปัญญา
มากกว่า ขอบคุณครับ
:::

:::nice
**วิมุตติ คือ การหลุดพ้น** ไม่ว่าจะปรากฎในที่ใด ก็ตาม ย่อมมีความ
หมายอย่างนี้ ขึ้นอยู่กับว่า จะหลุดพ้นด้วยอะไร ถ้าหลุดพ้นพร้อมด้วยฌาน
เป็นเจโตวิมุตติ / หลุดพ้นด้วยปัญญา เป็นปัญญาวิมุตติ

ก่อนอื่น ฝึกปัญญาขั้นการฟัง ศึกษาพระธรรม เริ่มจากตรงนี้ก่อน ไม่
ต้องไปไกลถึงปัญญาวิมุตติ เจโตวิมุตติ กลับมาดูการใช้ชีวิตในประจำวันว่า
...หลุดพ้นจากอกุศลในชีวิตประจำวันหรือไม่ และในแต่ละขณะที่เป็นกุศล
จิต หลุดจากอกุศลจากกิเลสชั่วคราว ไม่สามารถหลุดพ้นได้ทั้งหมด แต่อาศัย
การหลุดพ้นได้ทีละขณะ ก็จะเกิดปัญญาไปทีละน้อย ในขณะที่เข้าใจพระ
ธรรม จะทำให้หลุดพ้นจากอวิชา ความไม่รู้ไปทีละน้อย ย่อมนำมาซึ่งการ
หลุดพ้นจากกิเลสได้ทั้งหมด ถึงปัญญาวิมุตติ เพราะไม่มีคำสอนใดจะทำให้
หลุดพ้นได้ นอกจากปัญญาที่ได้จากจิตของเราเอง
:::
