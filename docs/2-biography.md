---
slug = "biography"
title = "ประวัติความเป็นมา"
titlePrev = "ประวัติความเป็นมา \"องค์เพชรภัทรนาคานาคราช\""
---

<blockquote>
  เนื่องจากเทพมีข้อจำกัดในการช่วยเหลือมนุษย์<br>
  มีเพียงภพภูมิพญานาคเท่านั้น<br>
  ที่จะสามารถช่วยเหลือมนุษย์ได้<br>
  โดยมีข้อจำกัดน้อยที่สุด
</blockquote>

## ประวัติช่วงที่หนึ่ง กำเนิดน้อง

ตั้งแต่ตอนท้อง <mark>"น้องไนซ์"</mark> ในตอนนั้น คุณพ่อคุณแม่ก็รู้สึกแปลกใจและ
ไม่เข้าใจ (ยิ่งคุณพ่อแล้ว เรื่องที่วิทยาศาสตร์พิสูจน์ไม่ได้ จะไม่เชื่อเลย)
เช่น ตอน ตั้งท้องตั้งแต่เตือนแรกจนถึง 3 เดือน
คุณพ่อคุณแม่จะทานเนื้อสัตว์ไม่ได้เลย และทาน อาหารได้เพียงวันละ 1
มื้อเท่านั้น ถ้าทานเนื้อสัตว์ หรือทานอาหารมากกว่า 1 มื้อ
จะมีการอาเจียนออกหมดเลยครับ พยายามหาเหตุผลแต่ก็หาไม่ได้

คุณแม่เล่าให้ฟังว่า คืนหนึ่งได้นิมิตไปว่า มีขบวน <mark>"พระแม่กวนอิม"</mark> เป็น
ขบวนใหญ่มาก ทุกๆ คนในขบวนร่วมกันมาส่งเสด็จ...และทุกคนในขบวนจะสวมใส่
ชุดสีขาวเป็นชุดปฏิบัติธรรม แต่จะมีเพียงคนเดียวที่แตกต่างจากคนอื่นๆ คือ
เป็นผู้ชาย รูปร่างสูงสง่างาม หน้าตาก็ดูหมดจดงดงามมาก
สิ่งที่แตกต่างอีกอย่างคือ จะสวมสร้อย สังวาลย์
เป็นแผงขนาดใหญ่เป็นรูปพญานาคสีทองเต็มหน้าอก และที่ต้นแขน ทั้ง
สองข้างจะมีกำไลรัดเป็นพญานาคสีทอง มีมงกุฎสีทองสวมอยู่บนศีรษะ เดินเข้ามาหา
คุณแม่ พร้อมกับผู้ติดตามอีกหนึ่งคน ซึ่งมารู้ภายหลัง
ตอนน้องไนซ์เริ่มพูดได้แล้ว โดยน้องบอกว่า เป็นองครักษ์ประจำตัว
ที่มาคอยดูแลปกป้องน้อง คือ <mark>"องค์แสนศิริ จันทรานาคราช"</mark>
(เป็นกษัตริย์พญานาคสีดำ 7 เศียร)

ในตอนที่อายุครรภ์เพียงแค่ 6 เดือนเศษๆ คุณแม่ก็รู้สึกปวดท้องจะคลอดเอง
ในวันอาสาฬหบูชา แต่คุณหมอทำคลอดต้องฉีดยายับยั้งไว้ เพราะยังไม่ถึงกำหนด
คลอดครับ....ซื้อไว้จนสุดท้ายคุณแม่ต้องผ่าคลอดเนื่องจากพัฒนาการการเจริญเติบโต
ของน้องช่วงหลังไวมาก น้องโตเร็วกว่าเด็กทั่วไปที่มีอายุครรภ์เท่ากัน
วันที่คุณแม่ เข้าห้องคลอด คุณแม่บอกว่า
เห็นคนนุ่งขาวห่มขาวเหมือนชีพราหมณ์ตามมาด้วย ตลอด
จนตามมายืนดูคุณหมอผ่าตัดทำคลอดน้องจนเสร็จ จนน้องปลอดภัยดีและ แข็งแรงดี
จึงหายไป ซึ่งในวันคลอดยังมีเรื่องพิเศษๆ อีกมากมาย ที่บรรยายไม่หมด ครับ...

<!-- <img class="block mx-auto" src="{img1}" alt="ภาพอาจารย์น้องไนซ์กำลังนั่งสมาธิในชุดสีดำแขนยาว มือซ้ายทับมือขวา ข้างหลังเป็นภาพดอกบัวบานสีชมพู บนผืนน้ำสีฟ้าสีครามเขียวมรกต"> -->

## ประวัติช่วงที่สอง

เป็นช่วงตอนที่พิเศษที่สุด คือช่วงตอนน้องอายุ 5 ขวบ ได้แสดงตนให้พ่อกับ
แม่ได้รู้ว่าน้องคือใคร? เป็นการแบ่งภาคลงมาจุติ
ไม่ได้มาเกิดเหมือนคนปกติทั่วไป และลงมาเพื่อทำหน้าที่อะไร?
มีความเกี่ยวพันกับ <mark>"องค์พระศากยมุนี"</mark> อย่างไร?
มีความเกี่ยวพันกับพระแม่กวนอิมอย่างไร? ซึ่งตอนนั้นคุณพ่อก็ยังเชื่อแค่
80... รออ่านครับ

และจนสุดท้าย เมื่อ 4 เดือนที่แล้ว ในขณะที่น้องนั่งสมาธิ ท่าน....ก็ลงมาเต็ม
องค์ เป็นสิ่งที่สุดมหัศจรรย์จริงๆ!! เพื่อให้คุณพ่อคุณแม่รู้ว่าน้อง
คือใคร??? ..

เมื่อประมาณสี่เดือนเศษๆ ที่ผ่านมา น้องบอกว่าการเผยแผ่ธรรมะในสมัย ก่อนนั้น
จะใช้วิธีการเดินธุดงค์เผยแผ่ธรรม แต่สมัยนี้จะต้องใช้อินเทอร์เน็ตกันแล้ว
คุณพ่อคุณแม่กับเพื่อนๆ จึงได้ร่วมกัน ก่อตั้งกลุ่ม <mark>"นิรมิตเทวาจุติ"</mark> ขึ้นมา
ด้วยพลัง แห่งความศรัทธา เพื่อช่วยเหลือและให้คำแนะนำแก่ทุกๆ
ท่านให้ใด้ปฏิบัติธรรมอย่าง ถูกต้องแท้จริง ในแบบที่เรียบง่าย และทำได้จริง
ตามหลักคำสอนขององค์พระ ศากยมุนีพระพุทธเจ้า

โดย <mark>"พ่อนก"</mark> <mark>"แม่นก"</mark> และคนในครอบครัวของน้องไนซ์ ขอยืนยันให้ ทราบว่า
พวกเราทั้งหมดไม่เคยคิดที่จะแสวงหาผลประโยชน์ใดๆ จากการลงมาทำ
หน้าที่ของน้องในครั้งนี้แต่อย่างใดเลยครับ ด้วยความสัจจริง

เหตุการณ์เกิดต่อจากที่น้องบอกว่าถึงเวลาที่น้องจะต้องทำหน้าที่แล้ว ณ
ตอนนั้น มีความรู้สึกว่าน้องยังเด็กอยู่เพิ่งจะ 5 ขวบ
ยอมรับว่าในตอนนั้นก็เชื่อในสิ่ง
ที่น้องเล่าให้ฟังเกี่ยวกับการมาเกิดของน้องแต่ก็ยังมีความลังเลไม่แนใจ
จนกระทั่ง....

ในวันนั้น น้องก็ชวนพ่อกับแม่นั่งสมาธิเป็นปกติที่เคยทำ แต่สิ่งที่ผิดปกติ
ก็คือ ในลักษณะการนั่งของน้อง
ในท่านั่งสมาธิน้องไม่นั่งนิ่งเหมือนทุกครั้งที่เคยนั่ง
น้องจะมีลักษณะของการขยับตัว ขยับช่วงคอ มองไปที่เปลือกตาของน้องในขณะที่
น้องหลับตา แม่นกมองเห็นภายในดวงตาของน้องเหมือนมีการขยับได้ เป็นลักษณะ
แบบนี้อยู่แป็บนึง หลังจากนั้นก็นั่งนิ่งเป็นปกติ
แต่พ่อกับแมในขณะนั้นไม่ได้นั่งสมาธิ
เพราะมีความสงสัยในสิ่งที่เกิดขึ้นกับน้อง ก็เลยนั่งมองน้อง จำได้ว่า
ผ่านไปซัก ประมาณ 15 ถึง 20 นาที
น้องจึงได้ถอนจากการนั่งสมาธิแต่ลักษณะท่าทางของน้อง เปลี่ยนไป...

โดยปกติเมื่อน้องถอนจากการนั่งสมาธิ น้องจะกัมลงกราบพระพุทธ แต่
ในครั้งนั้นน้องนอนคว่ำลงกราบ และเมื่อน้องหันกลับมา
พ่อกับแม่ได้แต่มองหน้ากัน....

เริ่มจากดวงตาของน้องเหมือนมีเพชรหรือคริสตัลอยู่ภายในดวงตา และ
ร่างกายของน้องมีแสงสีทองเหมือนมีออร่าจับทั้งองค์ ในขณะที่กำลังมองน้องแบบ
ชะงัก ความรู้สึกตอนนั้นเหมือนโดนตรึงอยู่กับที่ คำพูดประโยคแรกที่ออกจากปาก
ของน้อง คือ "เราอยู่ที่นี่เราใช้ชื่อว่าอะไร" แม่ก็ตอบแบบงงๆ ว่า
"ใช้ชื่อว่านิรมิต"

น้องบอกต่อว่า "เราคือ องค์เพชรภัทรนาคานาคราช แสดงให้เห็นแบบเต็ม
เพื่อให้พ่อกับแม่ได้ถาม ในสิ่งที่อยากรู้...."

ซึ่งแม่นกขอเล่าการแบ่งภาคลงมาของน้องไว้เพียงเท่านี้นะคะ เพื่อแบ่งปัน
ให้เพื่อนสมาชิกฯได้ทราบถึงความเป็นมาของน้องพอเป็นสังเขปและถือเป็นการตอบ
เพื่อนสมาชิกฯจำนวนมากที่มีความประทับใจในตัวน้องและต้องการทราบประวัติ
ความเป็นมาของน้องไนซ์ค่ะ...

ตอนต่อไป แม่นกจะขอเล่าถึงสิ่งที่น้องบอก ถึงการมาทำหน้าที่ของน้องใน
ครั้งนี้นะคะ.....ย้อนเรื่องราวกลับไปที่ Ep.2
นิดนึง....เมื่อน้องถอนจากสมาธิที่ได้แสดง ตนให้พ่อกับแม่ได้เห็นแล้ว...

หลังจากนั้นน้องก็ได้เดินไปนั่งที่โซฟา ลักษณะการนั่งของน้องก็คือ ยกขาขึ้น
มาข้างนึงและห้อยขาอีกข้างลงไปโดยกระดกปลายเท้าขึ้นไม่แตะพื้น และเรียกพ่อกับ
แม่มานั่งด้วยกัน

ประโยคแรกที่แม่ถาม
แม่นก : "การลงมาครั้งนี้ของน้องเป็นการลงมาแบบไหนและลงมาเพื่อ อะไร..."

น้องไนซ์ตอบว่า... "การลงมาทำภาระหน้าที่ในครั้งนี้ของน้อง เป็นการแบ่ง
ภาคหรืออวตารลงมา โดยได้รับหน้าที่จากองค์พระศากยมุนี
นับจากนี้จะเริ่มก้าวเข้า สู่ <mark>"ยุคมิคสัญญี"</mark>
ที่ผ่านมาจะเริ่มมองเห็นคนไม่สนใจในคำสอนขององค์พระศากยมุนี
เริ่มให้ความสำคัญในเรื่องของการนับถือภูติผีปีศาจ อยู่กับความงมงาย
บางคนก็ตั้ง ตนเองขึ้นมาเป็นศาสดา
เรามีหน้าที่ในการนำพาคนที่มีจิตตั้งมั่นอยู่ในพระพุทธศาสนา
ซึ่งอาจจะมีการหลงทางไปบ้าง เราจะมีหน้าที่ในการแนะแนวทางให้เขาเดินในทางที่
ถูกต้อง เพื่อนำพาคนกลุ่มนี้กลับมาเกิดอีกครั้งหนึ่งในยุคพระศรีอารย์"

แม่นกได้ถามต่อว่า "การรับหน้าที่ตรงนี้ทำไมถึงต้องเป็นองค์เพชรภัทรนาคา
นาคราช"

น้องได้เล่าประวัติของตนเองให้ฟังดังนี้

"เราอยู่ในชั้นพระอนาคามี จนเราได้รับหน้าที่จากองค์พระศากยมุนี ในการ
ทำภารกิจในครั้งนี้ จะต้องใช้ทั้งพุทธคุณและ ฤทธิ์"

"เราจึงได้ตั้งจิตอธิษฐานลงมาเกิด เป็นองค์เพชรภัทรนาคานาคราช
ซึ่งเราเป็นพญานาคองค์เดียวที่เป็นเทวาจุติหรือเทพจุติ......"

แม่ก็ถามต่อว่า "แล้วทำไมจะต้องเป็นองค์พญานาค"

น้องได้ตอบว่า "เนื่องจากเทพมีข้อจำกัดในการช่วยเหลือมนุษย์ มีเพียงภพ
ภูมิพญานาคเท่านั้นที่จะสามารถช่วยเหลือมนุษย์ได้โดยมีข้อจำกัดน้อยที่สุด"

หลังจากนั้นแม่ก็ถามต่อไปว่า "แล้วน้องมีความเกี่ยวข้องกับองค์พระศากยมุนี
และพระแม่กวนอิมอย่างไร"

น้องบอกว่า "มีภพชาตินึงที่น้องได้เกิดเป็นบุตรของท่าน แต่ไมใช่พระราหุล
ส่วนกับพระแม่กวนอิมนั้นน้องเป็นพญานาคเพียงองค์เดียวที่เป็นบุตรบุญธรรมของ
ท่าน"

น้องเล่าให้ฟังว่าการลงมาในครั้งนี้ของเราได้รับพรจาก
องค์พระศากยมุนีเป็นแสงสีทอง ....

"ก่อนลงมาเราได้ไปกราบพระแม่กวนอิม ท่านได้บอกกับ เราว่า
ให้ทำตัวเสมือนควันไฟ โดยเผยแผ่คำสอนขององค์พระ ศากยมุนีให้ไปในทุกๆ ที่"

หลังจากนั้นน้องก็กอดแม่และพ่อเป็นลักษณะของการ กอดลา ความรู้สึกในตอนนั้น
ไม่เหมือนเรากำลังโดนลูกที่ตัวเล็กๆ กอดเรา แล้วทุกอย่างก็กลับเป็นปกติ

หลังจากนั้น แม่ได้ฝันว่า...

ในความฝัน...มีรถตู้สีขาวคันนึงพร้อมคนขับรถมารับที่บ้าน โดยคนที่ขับรถ
ได้มาโค้งคำนับ คนที่น้องไนซ์เชิญไปขึ้นรถ มีพ่อนก แม่นก พี่นัท น้องไนซ์
ขึ้นรถไป ด้วยกัน

เมื่อนั่งรถไปถึงสถานที่แห่งหนึ่ง เป็นสถานที่ที่มีป่ารก และมีซากปรักหักพัง
ของโบราณสถานที่ถูกทิ้งรกร้างไว้ เมื่อรถจอด ทันทีที่น้องไนซ์ลงจากรถ
เมื่อเท้าของ
น้องแตะที่พื้น...ปาและต้นไม้ที่แห้งแล้งกลับพื้นขึ้นมาเขียวชะอุ่มมีชีวิตชีวา
มีกลุ่มคน จำนวนหนึ่งมารอรับน้องโดยใกล้ชิด ในขณะที่เดินไปเรื่อยๆ
ทุกจุดที่น้องเหยียบก็จะ เห็นหญ้าและต้นไม้ดูมีชีวิตชีวาทันที
จนเมื่อเดินมาใกล้ถึงตัวอาคาร ได้มองเห็นผู้คน จำนวนมากต่างใส่ชุดสีขาว
มีลักษณะรอการมาของน้อง ทันทีที่เมื่อเท้าของน้อง
แตะตรงบริเวณส่วนที่เป็นอาคารที่ทรุดโทรมไปแล้ว ปรากฎว่าอาคารดังกล่าวกลับมี
ความสวยงาม เห็นเป็นแสงสีทองคลุมไปทั่ว ในขณะที่เดินเข้าไป ในระหว่างทางก็จะ
เจอเหมือนกลุ่มคนที่เป็นร่างทรงหรือเป็นการทำพิธีต่างๆ
คนเหล่านี้สวมใส่เสื้อผ้า หลากสี พวกเค้าหันมามองน้อง
และมีส่วนมากก้มลงกราบน้องไนซ์ เมื่อก้มลงกราบ เสื้อผ้าก็ได้เปลี่ยนเป็นสีขาว
ส่วนคนจำนวนน้อยมาก ที่มองน้องเฉยๆ ก็ได้อันตรธาน หายไป

ตื่นเช้ามา หลังจากได้คุยเรื่องความฝันกับพ่อนกและพี่นัท ยอมรับเลยว่าใน
ตอนนั้นด้วยความที่หวงและห่วงลูกก็พยายามบอกตัวเองว่า "มันก็แค่ความฝัน
อาจจะคิดมาก ก็เลยนำไปฝัน" จึงยังคงเฉยๆ

จะคิดมาก ก็เลยนำไปฝัน" จึงยังคงเฉยๆ

แต่ไม่เป็นอย่างที่คิด หลังจากนั้น การเห็นในครั้งต่อไปเป็นการเห็นในขณะที่
ทำสมาธิ ซึ่งการเห็นในครั้งนั้น
เป็นการตัดสินใจโดยไม่มีการลังเลในการที่จะช่วยน้อง
ทำหน้าที่ที่ได้รับมอบหมายมา ....

หลังจากปรึกษากันว่าเราควรจะรอให้น้องโตก่อนแล้วค่อยว่ากันอีกที.....
ปรากฏว่าในคืนนั้นทั้งแม่และพี่นัท (พี่ชายบุญธรรม)
ฝันพร้อมกันแต่ไม่เหมือนกัน ซึ่งเป็นการยืนยันว่าเราจะต้องเริ่มช่วยน้อง
ในหน้าที่ที่น้องมี (ขอเล่าในส่วนที่แม่ฝัน นะคะ
ส่วนของพี่ชายน้องไว้รอเจ้าตัวมาเล่านะคะ)

หลังจากวันที่ฝัน...
น้องไนซ์บอกกับแม่ว่า "ให้นั่งสมาธิกำหนดจิตตามที่น้องบอก"

น้องได้เอามือมาวางไว้ที่ตรงระหว่างคิ้ว ในขณะที่น้องวางมือจะรับรู้ได้ว่า
เหมือนมีพลังบางอย่าง รู้สึกร้อนวูบๆ

เมื่อน้องเอามือออก จิตสงบมากและมองเห็นเป็นเกลียวสีทองทอดยาวออก ไป
เมื่อกำหนดจิตตาม ก็ปรากฏเป็นจอภาพสี่เหลี่ยม ในขณะนั้นจิตออกจากร่างหลุด
เข้าไปในจอสี่เหลี่ยม เมื่อหันกลับไปดู ก็เห็นสังขารยังคงนั่งสมาธิอยู่
เมื่อหันกลับมองไปด้านหน้า รับรู้ว่าตนเองอยู่ในสถานที่แห่งหนึ่ง
รับรู้ถึงความเย็นสบาย มีความสุข สถานที่ร่มรื่น
สวยงามจนบรรยายไม่ได้...และได้เห็นเป็นแสงสีทอง จึงได้เดินตามแสง สีทองนั้นไป
จนถึงสุดปลายทางของแสงนั้น....เห็นพระพุทธองค์ ท่านทรงประทับยืน
อยู่ในท่าประทานพร ความสง่างามของพระองค์ท่าน บรรยายเป็นคำพูดไม่ได้ค่ะ...

เมื่อมองไปที่พระองค์ท่าน ก็เห็นผู้ชายคนหนึ่งกำลังกัมลงกราบที่ปลาย
พระบาทของท่าน โดยมีแสงสีทองสว่างออกมาจากกาย เมื่อเงยหน้าขึ้นมา จิตของ
แม่นกก็สัมผัสได้ว่าคือองค์เพชรภัทรนาคานาคราช...

ในขณะที่ยืนตะลึงอยู่ ก็ได้ยินเสียงทุ้มกังวาน ไพเราะมาก

<blockquote><strong>
"....รู้หรือไม่ว่า การเสียสละของเขาในครั้งนี้
เพื่อทำหน้าที่ในสิ่งใด..."
</strong></blockquote>

แล้วภาพก็ตัดไปที่สถานที่แห่งหนึ่ง...

สิ่งที่มองเห็นเป็นลักษณะ มีบุคคล ผู้กำลังนั่งสอนธรรม มีแสงสีทองทั้งร่าง
และมี <mark>"องค์แสนศิริจันทรานาคราช"</mark> ยืนอยู่ข้างกาย
สิ่งที่เห็นคือมองขึ้นไปมีเหล่าเทพเทวาร่วมอนุโมทนาบุญ
ขยับลงมาก็เห็นเหล่าพญานาคมีทุกสี...ซึ่งจะมีบางตน ร่างเปลี่ยนเป็นคน
แต่เครื่องทรงมีสีสัน เดินมาที่น้อง เมื่อใกล้น้องบางตนก็มีพลัง
บางอย่างดึงกลับไป บางตนก็เดินมาโดยเครื่องทรงเป็นสีขาว

ขยับมองลงมาก็จะเห็นมนุษย์กำลังรับฟังการสอนธรรม จะมีจำนวนหนึ่งที่ใส่
เสื้อผ้ามีสีสันแล้วก็ค่อยถอยออกไป
มีจำนวนหนึ่งที่ใส่เสื้อผ้าสีขาวและมาอยู่ใกล้ๆ น้อง

ณ ตอนนั้นจึงเข้าใจในเรื่องราวทั้งหมดว่าพ่อนกแม่นกต้องเริ่มช่วยน้องใน
การทำหน้าที่นี้ในทันที...

แม่นก "หวังว่า การแบ่งปันเรื่องราวของน้อง ให้เพื่อนสมาชิกฯได้รับทราบ
ในครั้งนี้ คงทำให้ทุกท่านได้กระจ่างใจและคลายความสงสัยในการมาทำหน้าที่ของ
น้องในตอนนี้และในกาลต่อไปข้างหน้า แล้วนะคะ...."

น้องได้พูดกับพ่อนกและแม่นกอยู่เสมอๆ ว่า "การทำหน้าที่ถ่ายทอดธรรม
ขององค์พระสัมมาสัมพุทธเจ้าศากยมุณี ต้องทำจิตให้ใส จิตใสคือจิตที่สะอาด
จิตที่ เสียสละ ทำเพื่อพระพุทธศาสนาอย่างแท้จริง โดยต้องไม่มีผลประโยชน์ใดๆ
แอบแฝง พ่อกับแม่อาจต้องยอมเสียสละในทรัพย์ที่มีและรวมทั้งเวลาในการทำงานใน
สัมมาอาชีพของตนที่เคยทำอยู่ แบบมากๆๆ เลยนะแม่ แม่จะโอเคมั้ย..."

พ่อกับแม่ตอบโดยไม่ลังเลใจสักนิดเลยว่า ...

"พร้อมจะก้าวผ่านไปกับน้อง เพื่อมุ่งสู่จุดหมายที่สูงขึ้นไป...คือ ความเป็น
อริยบุคคลที่มีอริยทรัพย์ตามติดไปกับจิตตน
เพื่อสั่งสมการสร้างบารมีในความเป็น อริยะให้สูงขึ้นไปเรื่อยๆ
จนกว่าจะหมดสิ้นซึ่งทุกข์ทั้งหลาย อย่างให้เต็มความสามารถ
ที่จะกระทำได้...สาธุ สาธุ"
