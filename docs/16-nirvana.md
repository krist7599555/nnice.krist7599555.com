---
slug = "nirvana"
title = "การพิจารณา เรื่องแดนสุขาวดี"
titlePrev = "การพิจารณา เรื่องแดนสุขาวดี"
tags = ["ข้อธรรม"]
---


เมื่อสมาชิกมีคำถาม เกี่ยวกับการภาวนาพระนามถึงพระอมิตาภะ
พุทธเจ้า แห่งแดนสุขาวดีว่ามีจริงไหม และถ้ามีจริงเราควรพึ่งบารมีท่านโดย
การสวดภาวนาพระนามท่านเพื่อหลุดพ้น ไปแดนสุขาวดีเลย จะดีกว่าไหม

:::member
จากการดูคลิปหนึ่ง ซึ่งเกี่ยวกับพระอมิตาภะพุทธเจ้า
ซึ่งสรุปโดยรวมให้เอ่ยท่องบ่นชื่อพระอมิตาภะพุทธเจ้า แล้วเราจะได้เข้าสู่
แดนสุขาวดี ที่เป็นดินแดนแห่งความสุขไม่มีทุกข์เลยและทุกคนสามารถเป็น
พระพุทธเจ้าได้อย่างง่ายดาย....จึงขอรบกวนสอบถามอาจารย์น้องไนซ์ครับ
การภาวนาพระนามถึงพระอมิตาภะพุทธเจ้าแห่งแดนสุขาวดีมีจริงไหมและ
ถ้ามีจริงเราควรพึ่งบารมีท่านโดยการสวดภาวนาพระนามท่านเพื่อหลุดพ้น
ไปแดนสุขาวดีเลย จะดีกว่าที่เราจะต้องสร้างบารมีเองไม่รู้กี่ชาติกว่าจะหลุด
พ้นอันนี้ขอคำชี้แนะจากอาจารย์น้องไนซ์หน่อยครับ
:::

:::nice
การหลุดพันนั้นต้องเกิดได้ด้วยปัญญาของตน
ซึ่งเกิดจากการน้อมจิตพิจารณา ซึ่งองค์พุทธะท่านบอกต่อซึ่งแนวทาง หน้าที่
ของเรานั้นคือควรเร่งหมั่นเพียรตามแนวทางที่ท่านสอน การเปล่งชื่อ
พระองค์ท่านนั้น เพื่อแสดงความเคารพและเป็นการยืนยันว่าจิตดวงนี้จะเดิน
ตามแนวทางของท่าน สำหรับเราแล้ว จะเรียกพระนามท่านว่า องค์พระ
ศากยมุนี และหากท่านเพียรที่จะเดินตามรอยของท่าน ท่านเองย่อมต้องรู้
และตระหนักว่า องค์พระศากยมุนี มิเคยมีคำสอนให้ยึดมั่นถือมั่นในบุคคล
แต่ให้นำคำสอนนั้นเข้าสู่กระบวนการพิจารณาให้เกิดซึ่งปัญญา เพื่อเป็นตัว
รู้ และนำสู่การหลุดพันต่อเหตุทั้งปวงการเดินจิต การพัฒนาของจิต จะเป็น
สิ่งที่นำพาเราสู่ภพภูมิต่างๆ หาใช่เพียงการขนานนาม ตามที่กล่าวมาแล้ว
นั้น
:::

:::member
ขอบคุณมากครับผม แล้วแดนสุขาวดีนั้นมีจริงไหมครับ
:::

:::nice
มีแต่คนละความหมาย แต่เป็นปัจจัตตัง รับรู้ได้เฉพาะจิต
:::
