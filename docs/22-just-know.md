---
slug = "just-know"
title = "การรู้เฉยๆ"
titlePrev = "การพิจารณา การรู้เฉยๆ"
tags = ["ข้อธรรม"]
---


รู้เฉยๆ

:::nice
การเจริญปัญญานั้น เราไม่ต้องการเพียงการรู้
เฉยๆ หากเพียงรู้เฉยๆ ไม่พิจารณาลงลึกถึงเหตุที่เกิด จะเดินสู่การละและ
ดับได้เยี่ยงใด.....
:::

:::member
ขอโอกาสเรียนถามน้องค่ะ ....

ผลการปฏิบัติตอนนี้ คือตามรู้ในสภาวะทั้งสองข้างค่ะ ข้างจิตตัว
รู้ที่มันว่างไม่มีอะไรเลย กับข้างขันธ์ห้าที่มันยังทำหน้าที่อยู่ ได้ยินธรรมะเรื่องธรรมมิกราชาของน้องจึงได้สะดุดใจ ตอนนั่งสมาธิ เห็นแสงสีทองพุ่งสว่างไสว
ขึ้นข้างหน้า..

จึงได้สงสัยในธรรมเสมือนห่วงโซ่ที่ไม่มีปลาย...และองค์ธรรม
สันตะโร จะต้องฝึกปฏิบัติอย่างไร จะทำได้หรือไม่...

ขอความเมตตาแนะนำด้วยค่ะ ขอบพระคุณล่วงหน้าค่ะ.
:::

:::mom
น้องไนซ์ให้น้อมจิตเข้าไปพิจารณาถึงอารมณ์ว่ามีกี่รูป
แบบค่ะ....
:::

:::member
น้องให้พิจารณาว่าอารมณ์มีกี่รูปแบบ ดิฉันขอตอบว่า

อารมณ์ที่เกิดขึ้นตามผัสสะทั้งหลายที่จรมา..ไม่ว่าจะส่งผลให้จิตมัน
สุขหรือทุกข์ มันก็เป็นแค่ธรรมชาติที่เกิดแล้วดับเหมือนกัน ตอบว่า รูปแบบ
เดียวค่ะ ส่วนผู้ที่อยู่เหนืออารมณ์ เพียงแค่รู้เฉยๆ รู้แล้วละเป็นอัตโนมัติ
จึงเป็นผู้ว่าง จากอะไรๆ

ถึงตรงนี้ มันเหมือนไม่รู้จะทำอะไร เพื่ออะไร ค่ะ ขอน้องเมตตาชี้แนะ
ว่าถูกผิดประการใด ที่เกี่ยวกับธรรมสันตะโรค่ะ สาธุค่ะ
:::

:::mom
น้องไนซัตอบว่า อารมณ์นั้น เมื่อมาปะทะนั้น หาใช่มีเพียง
รูปแบบเดียว อารมณ์นั้นมีทุกข์ มีสุข เมื่อเรารู้เท่าทันจึงจะเข้าสู่การวางเอ
ได้ คำว่าธรรมชาติที่ท่านเอ่ยถึงนั้น เราปล่อยให้มันดับเมื่อมีอารมณ์เข้ามา
และเป็นความคิดว่ามันคือธรรมชาติ ไม่ใช่การใช้ปัญญาไตร่ตรอง (เป็นการ
แก้ที่ปลายเหตุ) แต่สิ่งที่เราบอกให้น้อมจิตเข้าไปพิจารณานั้น คือ การฝึกให้
รู้ ถึงเหตุก่อนเกิด เมื่อรู้ จึงละ และ ดับก่อนเกิด อันนี้ถึงจะเรียกว่าเกิดปัญญ
ธรรมะของพระพุทธองค์นั้นท่านฝึกให้เราเรียนรู้ มิใช่ การหมายจำหลักการ

:::

:::nice
การเจริญปัญญานั้น เราไม่ต้องการเพียงการรู้
เฉยๆ หากเพียงรู้เฉยๆ ไม่พิจารณาลงลึกถึงเหตุที่เกิด จะเดินสู่การละและ
ดับได้เยี่ยงใด เช่น ท่านมองเห็นสีส้ม ท่านก็เพียงรู้ว่า คือสีส้ม แต่ถ้าท่านมอง
ลงไปให้ลึกกว่านั้นท่านจะหาคำตอบว่า สีส้มเกิดจากสีใดมามิกซ์กัน การฝึก
จากการเรียนรู้นั้น คือการปล่อยให้จิตพิจารณาโดยไม่กำหนดกรอบให้จิต
พิจารณาตามความคิด มิเช่นนั้นเมื่อท่านเห็นแสงสีทองพุ่งสว่างอยู่ข้างหน้า
ท่านจึงมิรู้ว่าควรนำจิตตามแสงสีทองนั้นเพื่อไปเรียนรู้ ค้นหาที่มาของแสง
เพื่อเป็นการพัฒนาของจิตในลำดับถัดไป
:::
